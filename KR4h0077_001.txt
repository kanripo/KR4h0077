# -*- mode: mandoku-view; -*-
#+TITLE: 古賦辯體
#+DATE: 2015-08-25 00:35:14.071173
#+PROPERTY: ID KR4h0077
#+PROPERTY: BASEEDITION WYG    
#+PROPERTY: JUAN 卷一
<pb:KR4h0077_WYG_001-1a>¶
欽定四庫全書¶
　古賦辯體巻一¶
　　　　　　　　　　　　　元　祝堯　撰¶
　　楚辭體上¶
　宋景文公曰離騷為詞賦祖後人為之如至方不能¶
　加矩至圓不能過規則賦家可不祖楚騷乎然騷者¶
　詩之變也詩無楚風楚乃有騷何邪愚按屈原為騷¶
　時江漢皆楚地蓋自文王之化行乎南國漢廣江有¶
<pb:KR4h0077_WYG_001-1b>¶
　汜諸詩已列於二南十五國風之先其民被先王之¶
　澤也深風雅既變而楚狂鳯兮之歌滄浪孺子清兮¶
　濁兮之歌莫不發乎情止乎禮義而猶有詩人之六¶
　義故動吾夫子之聽但其歌稍變於詩之本體又以¶
　兮為讀楚聲萌蘖乆矣原最後出本詩之義以為騷¶
　凡其寓情草木託意男女以極逰觀之適者變風之¶
　流也其叙事陳情感今懷古不忘君臣之義者變雅¶
　之類也其語祀神歌舞之盛則幾乎頌矣至其為賦¶
<pb:KR4h0077_WYG_001-2a>¶
　則如騷經首章之云比則如香草惡物之類興則託¶
　物興辭初不取義如九歌沅芷澧蘭以興思公子而¶
　未敢言之屬但世號楚辭初不正名曰賦然賦之義¶
　實居多焉自漢以來賦家體製大抵皆祖原意故能¶
　賦者要當復熟於此以求古詩所賦之本義則情形¶
　於辭而其意思髙逺辭合於理而其㫖趣深長成周¶
　先王二南之遺風可以復見於今矣¶
　　屈原(名平/)¶
<pb:KR4h0077_WYG_001-2b>¶
　原與楚同姓仕於懷王為三閭大夫(掌王族昭/屈景三族)與王¶
　圖政監下應對諸侯同列上官大夫及用事臣靳尚¶
　妬其能譛之王王䟽原原乃作離騷九歌九章逺逰¶
　等篇陳正道以諷諌泄其憂悲憤懣無聊不平之思¶
　致其繾綣惻怛不能自已之意以靈倄美人喻君以¶
　香草善鳥龍鳯比忠貞君子以臭草惡鳥颷風雲霓¶
　比小人上述唐虞下序桀紂援天引聖終不見省不¶
　忍見宗國將遂危亡遂自沈於汨羅之淵¶
<pb:KR4h0077_WYG_001-3a>¶
　　離騷(離别也騷愁也/)¶
　晦翁云詩之興多而比賦少騷則興少而比賦多要¶
　必辨此而後辭義可尋然其逰春宫求宓妃之屬又¶
　兼風之義述堯舜言桀紂之類又兼雅之義故淮南¶
　王安曰國風好色而不淫小雅怨誹而不亂若離騷¶
　者可謂兼之矣讀者誠能體原之心而知其情味原¶
　之行而知其理則自有感動興起省悟處孟軻氏論¶
　說詩曰不以文害辭不以辭害意以意&KR0647;志是為得¶
<pb:KR4h0077_WYG_001-3b>¶
　之凡賦人之賦與賦已之賦皆當於此體㑹則其情油¶
　然而生粲然而見決不為文辭之所害矣¶
帝髙陽之苖裔兮朕皇考曰伯庸攝提貞于孟陬兮惟¶
庚寅吾以降(洪/叶)皇覽揆余于初度兮肇錫余以嘉名名¶
余曰正則兮字余曰靈均(賦/也)紛吾既有此内美兮又重¶
之以修能(耐/叶)扈江離與辟(璧/)芷兮紉秋蘭以為佩汨余¶
若將不及兮恐年嵗之不吾與朝搴(蹇/)阰(皮/)之木蘭兮¶
夕攬(㩜/通)洲之宿莽日月忽其不淹兮春與秋其代序惟¶
<pb:KR4h0077_WYG_001-4a>¶
草木之零落兮恐美人之遲暮不撫壯而棄穢兮何不¶
改乎此度椉(乘/)騏驥以馳騁兮來吾導夫先路昔三后¶
之純粹兮固衆芳之所在雜申椒與菌桂兮豈惟紉夫¶
蕙茞彼堯舜之耿介兮既遵道而得路何桀紂之昌披¶
兮夫唯㨗徑以窘歩惟黨人之偷樂兮路幽昧以險隘¶
(叶/憶)豈余身之憚殃兮恐皇輿之敗績(已上並/賦而比)忽奔走以¶
先後兮及前王之踵武荃(荃一/作蓀)不揆余之中情兮反信¶
讒而齋(齊/通)怒(此四句則/比而賦也)余固知謇謇之為患兮忍而不¶
<pb:KR4h0077_WYG_001-4b>¶
能舍(叶户/預切)也指九天以為正兮夫惟靈脩之故也(此四句又/賦而比也)¶
曰黄昏以為期兮羌中道而改路初既與余成言兮後¶
悔遁而有他余既不難夫離别兮傷靈倄之數化余既¶
滋蘭之九畹兮又樹蕙之百畮(叶滿/彼切)畦留夷與揭車兮¶
雜杜蘅與芳芷冀枝葉之峻茂兮願俟時乎吾將刈雖¶
萎絶其亦何傷兮哀衆芳之蕪穢(已上/比也)衆皆競進以貪¶
婪兮憑不厭乎求索(叶/素)羌内恕已以量人兮各興心而¶
嫉妬忽馳騖以追逐兮非余心之所急老冉冉其將至¶
<pb:KR4h0077_WYG_001-5a>¶
兮恐倄名之不立(已上/賦也)朝飲木蘭之墜露兮夕餐秋菊¶
之落英茍余情其信姱以練要兮長顑(坎/)頷(同/上)亦何傷¶
擥木根以結茞兮貫薜荔之落蕊矯菌桂以紉蘭兮索¶
(柔/)胡繩之纚纚(比/也)謇吾法夫前修兮非世俗之所服雖¶
不周於今之人兮願依彭咸之遺則長太息以掩涕兮¶
哀人生之多艱余雖好修姱以鞿覊兮謇朝誶而夕替¶
(叶未/詳)既替余以蕙纕兮又申之以攬茞亦余心之所善¶
兮雖九死其猶未悔(又賦/而比)怨靈修之浩蕩兮終不察夫¶
<pb:KR4h0077_WYG_001-5b>¶
民心衆女嫉余之蛾眉兮謡諑(卓/)謂余以善淫固時俗¶
之工巧兮偭(面/)䂓矩以改錯(措/)背繩墨以追(古随/字)曲兮¶
競周容以為度(已上/比也)忳(唇/)欝邑余侘傺(又/熾)兮吾獨窮困¶
乎此時也寧溘(合/)死以流亡兮余不忍為此態(叶土/冝)也¶
(賦/也)鷙鳥之不群兮自前世而固然何方圓之能周兮夫¶
孰異道而相安(叶一先/切比也)屈心而抑志兮忍尤而攘訽(詬/通)伏¶
清白以死直兮固前聖之所厚(賦/也)悔相道之不察兮延¶
佇乎吾將反囬朕車以復路兮及行迷之未逺步余馬¶
<pb:KR4h0077_WYG_001-6a>¶
於蘭皋兮馳椒丘且焉止息進不入以離(去/)尤兮退將¶
復修吾初服(叶屏/入)製芰荷以為衣兮集(古集/字)芙蓉以為¶
裳不吾知其亦已兮茍余情其信芳(已上/比也)髙余冠之岌¶
岌兮長余佩之陸離芳與澤其雜糅兮唯昭質其猶未¶
虧(賦/也)忽反頋以㳺目兮將徃觀乎四荒佩繽紛其繁飾兮¶
芳菲菲其彌章(比/也)民生各有所樂兮余獨好修以為常¶
雖體觧吾猶未變兮豈余心之可懲(叶/長)女嬃(湏/)之嬋媛¶
(袁/)兮申申其詈予(與/)曰鮌婞(悻/同)直以亡身兮終然妖乎¶
<pb:KR4h0077_WYG_001-6b>¶
羽之野(叶/墅)汝何博謇而好修兮紛獨有此姱節(叶/即)薋菉¶
葹(音茨/綠施)以盈室兮判獨離而不服(叶屏入並/賦而比也)衆不可户¶
説(税/)兮孰云察余之中情世並舉而好朋兮夫何煢獨¶
而不余聽(平此/賦也)依前聖以節中兮喟憑心而厯茲濟沅湘¶
以南征兮就重華而敶(古/陳)詞啓九辯與九歌兮夏康娱以¶
自縱不顧難以圖後兮五子用失乎家衖(巷/)羿滛游以¶
佚畋兮又好射夫封狐固亂流其鮮終兮浞又貪夫厥¶
家(叶/孤)澆(堯/去)身被服强圉兮縱欲而不忍日康娱而自忘¶
<pb:KR4h0077_WYG_001-7a>¶
兮厥首用夫顛隕夏桀之常違兮乃逐焉而逢殃后辛¶
之葅醢兮殷宗用之不長湯禹儼而祗敬兮周論道而¶
莫差蹉舉賢才而授能兮循繩墨而不頗(平/)皇天無私阿¶
兮覽民徳焉錯輔夫惟聖哲之茂行兮茍得用此下土¶
瞻前而顧後兮相觀民之計極夫孰非義而可用兮孰¶
非善而可服(叶屏/入反)阽(塩/)余身而危死兮覽余初其猶未¶
悔不量鑿而正枘兮固前修以葅醢曽歔欷余欝邑兮¶
哀朕時之不當攬茹蕙以掩涕兮霑余襟之浪浪(平/)跪¶
<pb:KR4h0077_WYG_001-7b>¶
敷袵以陳詞兮耿吾既得此中正(叶/征)駟玉虬以椉鷖(黟/)¶
兮溘埃風余上征朝發軔於蒼梧兮夕余至乎縣(𤣥/)圃¶
欲少留此靈璅兮日忽忽其將暮吾令羲和弭節兮望¶
崦嵫而勿迫路漫漫(去又/平)其修逺兮吾將上下而求索¶
飲余馬於咸池兮總余轡乎扶桑折若木以拂日兮聊¶
逍遥以相羊前望舒使先驅兮後飛㢘使奔屬(叶/赴)鸞皇¶
為余先戒兮雷師告余以未具吾令鳯鳥飛騰兮繼之¶
以日夜飄風屯其相離兮帥雲霓而來御(叶/迓)紛總總其離¶
<pb:KR4h0077_WYG_001-8a>¶
合兮斑陸離其上下(叶/戸)吾令帝閽開闗兮倚閶闔而望¶
予(與/)時曖曖(愛/)其將罷兮結幽蘭而延佇世溷濁而不¶
分兮好蔽美而嫉妬朝吾將濟於白水兮登閬風而緤¶
馬(叶滿/補切)忽反顧以流涕兮哀髙丘之無女溘吾㳺此春¶
宫兮折瓊枝以繼佩(叶/備)及榮華之未落兮相(去/)下女之¶
可詒(異/)吾令豐隆椉雲兮求虙妃之所在(叶才/里)觧佩纕¶
以結言兮吾令蹇修以為理紛總總其離合兮忽緯繣¶
(㣲/畫)其難遷夕歸次於窮石兮朝濯髮乎洧槃(叶蒲/延切)保厥¶
<pb:KR4h0077_WYG_001-8b>¶
美以驕傲兮日康娱以滛逰雖信美而無禮兮來違棄¶
而改求覽相觀於四極兮周流乎天余乃下(叶/戸)望瑶臺¶
之偃蹇兮見有娀之佚女吾令鴆為媒兮鴆告余以不¶
好雄鳩之鳴逝兮余猶惡其佻(挑/)巧心猶豫而狐疑兮¶
欲自適而不可鳯凰既受詒兮恐髙&KR0605;之先我欲逺集¶
而無所止兮聊浮㳺以逍遥及少康之未家兮留有虞¶
之二姚理弱而媒拙兮恐導言之不固世溷濁而嫉賢¶
兮好蔽美而稱惡閨中既以邃逺兮哲王又不寤懷朕¶
<pb:KR4h0077_WYG_001-9a>¶
情而不發兮余焉能忍而與此終古索藑(瓊/通)茅以筵篿¶
(廷/専)兮命靈氛為余占之曰兩美其必合兮孰信修而慕¶
之思九州之博大兮豈惟是其有女曰勉逝而無狐¶
疑兮孰求美而釋女(汝/)何所獨無芳草兮爾何懷乎故¶
宇世幽昧以眩曜兮孰云察余之善惡民好惡其不同¶
兮惟此黨人其獨異户服艾以盈要(腰/)兮謂幽蘭其不¶
可佩(備/)覽草木其猶未得兮豈珵羙之能當蘇糞壤以¶
充幃兮謂申椒其不芳欲從靈氛之吉占兮心猶豫而¶
<pb:KR4h0077_WYG_001-9b>¶
狐疑巫咸將夕降兮懷糈而要之百神翳其備降兮九¶
疑繽其並迎(叶/御)皇剡剡其揚靈兮告余以吉故曰勉陞¶
降以上下兮求榘矱之所同湯禹儼而求合兮摯咎繇而¶
能調(叶/同)茍中情其好修兮又何必用夫行媒(叶/眉)說操築¶
於傳巖兮武丁用而不疑吕望之鼓刀兮遭周文而得¶
舉寗戚之謳歌兮齊桓聞以該輔及年嵗之未晏兮時¶
亦猶其未央恐鵜鴂之先鳴兮使夫百草為(去/)之不芳¶
何瓊佩之偃蹇兮衆薆然而蔽之惟此黨人之不諒兮¶
<pb:KR4h0077_WYG_001-10a>¶
恐嫉妬而折(叶/制)之時繽紛以變易兮又何可以淹留蘭¶
芷變而不芳兮荃蕙化而為茅何昔日之芳草兮今直¶
為此蕭艾也豈其有他故兮莫好修之害也余以蘭為¶
可恃兮羌無實而容長委厥美以從俗兮茍得列乎衆¶
芳椒専佞以慢慆兮榝又欲充夫佩幃(暉/)既干進而務¶
入兮又何芳之能祗固時俗之流從兮又孰能無變化¶
(叶/花)覽椒蘭其若茲兮又况揭車與江蘺惟茲佩之可貴¶
兮委厥美而厯茲芳菲菲而難虧兮芬至今猶未沬(叶/莫)¶
<pb:KR4h0077_WYG_001-10b>¶
(之/切)和調度以自娯兮聊浮游而求女(汝/)及余飾之方壯¶
兮周流觀乎上下(户/)靈氛既告余以吉占兮厯吉日乎¶
吾將行(杭/)折瓊枝以為羞兮精瓊靡(縻/)以為糧為余駕¶
飛龍兮雜瑶象以為車何離心之可同兮吾將逺逝以¶
自䟽邅(扇/)吾道夫崑崙兮路修逺以周流揚雲霓之晻¶
靄兮鳴玉鸞之啾啾朝發軔於天津兮夕余至乎西極¶
鳯凰翼其承旂兮髙翺翔之翼翼忽吾行此流沙兮遵赤¶
水而容與麾蛟龍以梁津兮詔西皇使涉子(與/)路修逺¶
<pb:KR4h0077_WYG_001-11a>¶
以多艱兮騰衆車使徑待(叶徒/音切)路不周以左轉兮指西¶
海以為期屯余車其千乘兮齊玉[車*犬](犬/)而並馳駕八龍¶
之蜿蜿兮載雲旗之委蛇抑志而弭節兮神髙馳之邈¶
邈奏九歌而舞韶兮聊暇日以媮(俞/)樂陟陞皇之赫戲¶
(熙/)兮忽臨睨夫舊鄊僕夫悲余馬懷兮蜷局顧而不行¶
(叶杭已上/並比而賦)亂曰已矣哉國無人兮莫我知兮又何懷乎¶
故都既莫足與為美政兮吾將從彭咸之所居(亂則/賦也)¶
　　九歌¶
<pb:KR4h0077_WYG_001-11b>¶
　昔楚南郢沅湘之俗信鬼而好祀每使巫覡作樂歌¶
　舞以娯神俗陋詞俚原既放而感之故更其辭以寓¶
　其情因彼事神不荅而不能忘其敬愛比吾事君不¶
　合而不能忘其忠赤故諸篇全體皆賦而比而賦比¶
　之中又兼數義晦翁云比其類則宜為三頌之屬論¶
　其辭則反為國風再變之鄭衛矣讀者詳之¶
　　東皇太一(太一天之貴神祠/在楚東故曰東皇)¶
　　　全篇賦而比也言巳至誠盡禮以事神願神之欣恱¶
<pb:KR4h0077_WYG_001-12a>¶
　　　安寧以寄人臣竭力盡忠愛君不已之情又古¶
　　　者巫以降神神降而下託於巫則見其貌美服¶
　　　好身雖巫而心則神也楚人名巫為靈子若曰¶
　　　神之子也後篇凡言靈者義倣此¶
吉日兮辰良穆將愉兮上皇撫長劔兮玉珥(餌/)璆(蚪/)鏘¶
鳴兮琳琅瑶席兮玉瑱(鎮/)盍將把兮瓊芳蕙肴蒸兮¶
蘭藉(謝/)奠桂酒兮椒漿揚桴(浮/)兮拊鼓䟽(踈/)緩節兮安¶
歌陳竽瑟兮浩倡(昌/)靈偃蹇兮姣服芳菲兮滿堂五音¶
<pb:KR4h0077_WYG_001-12b>¶
紛兮繁㑹君欣欣兮樂康¶
　　雲中君(靈神也/)¶
　　　賦而比也言神降而與人接神去而人思不忘¶
　　　以寄臣子慕君之情¶
浴蘭湯兮沐芳華采衣兮若英(秧/)靈連蜷(拳/)兮既留爛昭¶
昭兮未央謇将憺兮夀宫(古荒/切)與日月兮齊光龍駕兮¶
帝服聊翺逰兮周章靈皇皇兮既降(洪/)焱(飄/)逺舉兮雲¶
中覽冀州兮有餘横四海兮焉窮思夫(扶/)君兮太息極¶
<pb:KR4h0077_WYG_001-13a>¶
勞心兮&KR0885;&KR0885;(敕中切/一作冲)¶
　　湘君(堯長女舜正妃娥皇也舜崩於蒼梧/二妃死於江湘之間湘旁黄陵有廟)¶
　　　賦而比也然其中有比之比與興而比處情意¶
　　　愛慕曲折尤多¶
君不行兮夷猶蹇誰留兮中洲美要𦕈(音/妙)兮宜修沛吾¶
乗兮桂舟令沅湘兮無波使江水兮安流望夫(扶/)君兮¶
未來(叶/厄)吹參差兮誰思駕飛龍兮北征邅吾道兮洞庭¶
薜荔拍(博/)兮蕙綢承荃橈兮蘭旌望涔陽兮極浦横大¶
<pb:KR4h0077_WYG_001-13b>¶
江兮揚靈楊靈兮未極女嬋媛(袁/)兮為余太息横流涕¶
兮潺湲(袁/)隱思君兮陫側桂棹兮蘭枻(曵叶/泄)斵氷兮積¶
雪采薜荔兮水中搴芙蓉兮木末心不同兮媒勞恩不¶
甚兮輕絶(此篇本以求神不荅比事君不偶此章/又别事比求神不荅所謂比中之比)石瀬¶
兮淺淺(牋/)飛龍兮翩翩交不忠兮怨長期不信兮告余¶
以不間(閑叶賢神比章以上二句引下二/句以求  不荅之意又興而比)朝馳騖兮江¶
皋夕弭節兮北渚鳥次兮屋上水周兮堂下(戸/)捐余玦¶
兮江中遺(如/字)余佩兮澧浦采芳洲兮杜若將以遺(去/)兮¶
<pb:KR4h0077_WYG_001-14a>¶
下女旹(古時/字)不可兮再得聊逍遥兮容與¶
　　湘夫人(堯次女舜次/妃女英也)¶
　　　與前篇比賦同至沅有芷兮澧有蘭思公子兮¶
　　　未敢言則又屬興矣¶
帝子降兮北渚目𦕈𦕈兮愁予(與/)嫋嫋兮秋風洞庭波¶
兮木葉下(戸/)登白薠(凡/)兮騁望與佳期兮夕張(帳/)鳥何¶
萃兮蘋中罾何為兮木上(賦而/比也)沅有芷兮澧有蘭思公¶
子兮未敢言慌惚兮逺望觀流水兮潺湲(此章/興也)麋何為¶
<pb:KR4h0077_WYG_001-14b>¶
兮庭中蛟何為兮水裔朝馳余馬兮江皋夕濟兮西澨¶
(比而/賦也)聞佳人兮召予將騰駕兮偕逝築室兮水中葺之¶
兮荷蓋(叶居/又切)蓀壁兮紫壇(善/)匊(播/)芳椒兮成堂桂棟兮¶
蘭橑(老/)&KR0605;夷楣兮葯(約/)房㒺薜荔兮為幃擗(僻/)蕙櫋兮¶
既張白玉兮為鎮(瑱/通)䟽石蘭兮為芳芷葺兮荷屋繚(了/)¶
之兮杜衡合百草兮實庭建芳馨兮廡門九嶷(疑/通)繽兮¶
並迎(去/)靈之來兮如雲捐余玦兮江中遺(如/字)余褋(牒/)兮¶
灃浦搴汀洲兮杜若將以遺(去/)兮逺者(叶/渚)時不可乎驟¶
<pb:KR4h0077_WYG_001-15a>¶
得聊逍遥兮容與¶
　　大司命(周禮大宗/伯祀司命)¶
　　　賦而比也卒章乃言人生貧富貴賤各有所當¶
　　　或離或合神實司之非人所能為也原於祠司¶
　　　命而發此意所以順受其正者嚴矣其又雅之¶
　　　義與¶
廣開兮天門紛吾乘兮𤣥雲令飄風兮先驅使凍(東/)雨¶
兮灑塵君逥翔兮以下(叶/户)踰空桑兮從女紛總總兮九¶
<pb:KR4h0077_WYG_001-15b>¶
州何壽夭兮在子(叶/與)髙飛兮安翔乘清氣兮御隂陽吾¶
與君兮齊速道(導/)帝之兮九阬(岡/)靈衣兮被被玉佩兮¶
陸離壹陰兮壹陽衆莫知兮余所為折䟽(下/)麻兮瑶華¶
(叶/敷)將以遺兮離居老冉冉兮既極不寖近兮愈䟽(平/)乘¶
龍兮轔轔髙駞兮冲天(叶纎/因反)結桂枝兮延佇羗愈思兮¶
愁人愁人兮奈何(奚/)願若今兮無虧固人命兮有當孰¶
離合兮可為¶
　　少司命(此司命其文昌第四星歟/)¶
<pb:KR4h0077_WYG_001-16a>¶
　　　首兩章興也中間意思纒綿處似風末段正言¶
　　　稱賛處又似雅與頌然全篇比賦之義固已在¶
　　　風興雅頌之中矣　前篇司命陽神而尊故但¶
　　　為主祭者之詞此司命陽神而少卑故為女巫¶
　　　之言以接之篇末言神能驅除邪惡擁䕶良善¶
　　　宜為下民取正則與前篇意合¶
秋蘭兮蘼蕪羅生兮堂下(户/)緑葉兮素枝芳菲菲兮襲¶
予(與/)夫人兮自有美子蓀何以兮愁苦(此章上二句/興下二句也)秋¶
<pb:KR4h0077_WYG_001-16b>¶
蘭兮青青綠葉兮紫莖滿堂兮美人忽獨與余兮目成(此/章)¶
(上二句興/下二句也)入不言兮出不辭乘回風兮載雲旗悲莫悲¶
兮生别離樂莫樂兮新相知荷衣兮蕙帶(帝/)倐而來兮¶
忽而逝夕宿兮帝郊君誰湏兮雲之際(以上深情感/人又似風義)與¶
女逰兮九河衝風至兮水揚波與女(汝/)沐兮咸池(駐/)晞¶
女髪兮陽之阿望美人兮未來臨風怳(恍/)兮浩歌孔盖¶
兮翠旍(旌/通)登九天兮撫彗星竦長劍兮擁㓜艾蓀獨宜¶
兮為民正(叶/征)¶
<pb:KR4h0077_WYG_001-17a>¶
　　東君(迎日之祭也/)¶
　　　賦也似不兼别義却有頌體¶
暾將出兮東方照吾檻兮扶桑撫余馬兮安驅夜皎皎¶
兮既明(叶/芒)駕龍輈兮乗雷載雲旗兮委蛇長太息兮將¶
上心低徊兮顧懷(叶胡/或切)羌聲色兮娱人觀者憺兮忘歸¶
縆(古登/切)瑟兮交鼓簫鐘兮瑶簴鳴䶵(箎/)兮吹竽思靈保¶
兮賢姱(叶/戸)翾(許豫/切)飛兮翠曽(増與/䎖通)展詩兮㑹舞應律兮¶
合節(即/)靈之來兮蔽日青雲衣兮白霓裳舉長矢兮射¶
<pb:KR4h0077_WYG_001-17b>¶
天狼操余弧兮反淪降(平/)援北斗兮酌桂漿撰余轡兮¶
髙駝翔杳冥冥兮以東行(杭/)¶
　　河伯¶
　　　賦而比也晦翁云巫與河伯既相别矣而波猶¶
　　　來迎魚猶來送眷眷之無已也原豈至是而始¶
　　　歎君㤙之薄乎¶
與女(汝/)逰兮九河衝風起兮横波乘水車兮荷蓋駕兩¶
龍兮驂螭(叶丑/歌切)登崑崙兮四望心飛揚兮浩蕩日將暮¶
<pb:KR4h0077_WYG_001-18a>¶
兮悵忘歸惟極浦兮窹懷(叶虗/惟切)魚鱗屋兮龍堂(叶/同)紫貝¶
闕兮珠宫靈何為兮水中乘白黿兮逐文魚(叶/上)與女(汝/)¶
逰兮河之渚流澌紛兮將來下(户/)子交手兮東行送美¶
人兮南浦波滔滔兮來迎魚鱗鱗兮媵予(叶/汝)¶
　　山鬼¶
　　　賦而比也前諸篇皆言人慕神比臣忠君此篇¶
　　　鬼陰而賤不可比君故以人况君以鬼喻已而¶
　　　為鬼媚人之語凡言余與我及若有人山中之¶
<pb:KR4h0077_WYG_001-18b>¶
　　　類皆託鬼自喻言子與君及所思靈修美人公¶
　　　子之類則况君也反覆曲折盖言已與君始親¶
　　　終䟽今君雖未忘我而卒困於讒已終拳拳¶
　　　不忘君也¶
若有人兮山之阿被薜荔兮帶女蘿既含睇(弟/)兮又宜¶
笑子慕余兮善窈窕乘赤豹兮從文貍辛夷車兮結桂¶
旗被石蘭兮帶杜衡折芳馨兮遺(去/)所思余處幽篁兮¶
終不見天路險難兮獨後來(叶/厘)表獨立兮山之上雲容¶
<pb:KR4h0077_WYG_001-19a>¶
容兮在下(户/)杳㝠㝠兮羗晝晦東風飄兮神靈雨留靈¶
修兮憺忘歸嵗既晏兮孰華子(與/)采三秀兮於山間石¶
磊磊兮葛蔓蔓(平/)怨公子兮悵忘歸君思我兮不得閒¶
山中人兮芳杜若飲石泉兮䕃松柏君思我兮然疑作¶
靁填填兮雨㝠㝠猿啾啾兮狖夜鳴風颯颯兮木蕭蕭¶
思公子兮徒離憂¶
　　九章¶
　原思君念國隨事感觸輙形於聲後人輯之得其九¶
<pb:KR4h0077_WYG_001-19b>¶
　章合為一巻非必出於一時之言也其詞多直致無¶
　潤色而惜徃日悲囬風又其臨絶之音尤憤懣而極¶
　悲哀讀之使人歎息流涕而不能已比之離騷又其¶
　情哀傷之甚者也盖風雅之變至此極矣¶
　　惜誦¶
　　　賦也晦翁云此篇全用賦體無他寄託其言明¶
　　　切最為易曉¶
惜誦以致愍兮發憤以抒(紓/通)情所非忠而言之兮指蒼¶
<pb:KR4h0077_WYG_001-20a>¶
天以為正(叶/征)令五帝以折中(去/)兮戒六神與嚮服(叶屏/入)¶
俾山川以備御兮命咎繇使聽直竭忠誠而事君兮反¶
離羣而贅肬(尤叶/于)忘儇媚以背衆兮待明君其知之言¶
與行其可迹兮情與貌其不變故相臣莫若君兮所以¶
證之不逺吾誼先君而後身兮羌衆人之所仇也専惟¶
君而無他兮又衆兆之所讎也壹心而不豫兮羗不可¶
保也疾親君而無他兮有招禍之道也思君其莫我忠¶
兮忽忘身之賤貧事君而不貳兮迷不知寵之門(叶稱/貧切)¶
<pb:KR4h0077_WYG_001-20b>¶
忠何辜以遇罰兮亦非余之所志(叶/之)也行不羣以巔越¶
兮又衆兆之所咍也(咍叶/呼其)紛逢尤以離謗兮謇不可釋¶
也情沈抑而不達兮又蔽而莫之白也(白叶/弼)心欝邑余¶
侘傺兮又莫察余之中情固煩言不可結而詒兮願陳¶
志而無路退靜黙而莫余知兮進號呼又莫余聞申侘¶
傺之煩惑兮中悶瞀之忳忳(豚/)昔余夢登天兮䰟中道¶
而無杭(航/通)吾使厲神占之兮曰有志極而無旁(傍/)終危¶
獨以離異兮曰君可思而不可恃故衆口其鑠金兮初¶
<pb:KR4h0077_WYG_001-21a>¶
若是而逢殆(叶徒/係切)懲熱羮而吹&KR1878;兮何不變此志也欲¶
釋階而登天兮猶有曩之態(叶/替)也衆駭遽而離心兮又¶
何以為此伴也同極而異路兮又何以為此援也晉申¶
生之孝子兮父信讒而不好(叶呼/鬬切)行□(悻/通)直而不豫兮¶
鯀功用而不就吾聞作忠以造怨兮忽謂之過言九折¶
臂而成醫兮吾至今乃知其信然矰弋機而在上兮罻¶
羅張而在下(户/)設張辟以娯君兮願側身而無所欲儃¶
佪以干傺兮恐重患而離尤欲髙飛而逺集兮君㒺謂¶
<pb:KR4h0077_WYG_001-21b>¶
女何之欲横奔而失路兮盖堅志而不忍背膺胖(判/)以¶
交痛兮心欝結而紆軫擣木蘭以矯蕙兮□(作/)申椒以¶
為糧播江離與滋菊兮願春日以為糗芳(此四句則/賦而比也)恐¶
情質(致/)之不信兮故重著以自明(叶/芒)撟茲媚以私處兮¶
願曽(増/)思(去/)而逺身¶
　　渉江¶
　　　賦而比也¶
余㓜好此竒服兮年既老而不衰帶長鋏之陸離兮冠¶
<pb:KR4h0077_WYG_001-22a>¶
(去/)切雲之崔嵬被明月兮佩寳璐世溷濁而莫余知兮¶
吾方髙馳而不顧駕青虬兮驂白螭吾與重華逰兮瑶¶
之圃登崑崙兮食玉英吾與天地兮比壽與日月兮齊¶
光哀南夷之莫吾知兮旦余將濟乎江湘乘鄂渚而反¶
顧兮欵(哀與/唉同)秋冬之緒風歩余馬兮山皋邸余車兮方¶
林椉舲船余上沅兮齊吳榜(謗/)而擊汏船容與而不進¶
兮淹回水而凝滯(叶尹/介切)朝發枉陼(渚/)兮夕宿辰陽茍余¶
心之端直兮雖僻逺其何傷入溆浦余儃佪兮迷不知¶
<pb:KR4h0077_WYG_001-22b>¶
吾所如深林杳以㝠㝠兮乃猿狖之所居山峻髙以蔽日¶
兮下幽晦以多雨霰雪紛其無垠兮雲霏霏其承宇哀¶
吾生之無樂兮幽獨處乎山中吾不能變心以從俗兮¶
固將愁苦而終窮接輿髠首兮桑扈臝行忠不必用兮¶
賢不必以伍子逢殃兮比干葅醢(叶/喜)與前世而皆然兮¶
吾又何怨乎今之人余將董道而不豫兮固將重昏而¶
喪身亂曰鸞鳥鳯凰日以逺兮燕雀烏鵲巢堂壇兮露¶
申辛夷死林薄兮腥臊並御芳不得薄兮陰陽易位¶
<pb:KR4h0077_WYG_001-23a>¶
時不當兮懷信侘傺忽乎吾將行(杭/)兮¶
　　哀郢(楚文王自丹陽徙江陵謂之郢九世平王城/之又後十世為秦所㧞而楚徙陳謂之東郢)¶
　　　賦也有風義原懷故都徘徊不忍去有黍離之¶
　　　餘悲焉但黍離章末曰悠悠蒼天此何人哉雖¶
　　　怨而發之和平盖猶有先王之澤此章之末則¶
　　　曰信非吾罪而棄逐兮何日夜而忘之雖言非¶
　　　我深乃尤人其出於憤激固已與和平之音異¶
　　　矣¶
<pb:KR4h0077_WYG_001-23b>¶
皇天之不純命兮何百姓之震愆民離散而相失兮方¶
仲春而東遷去故鄊而就逺兮遵江夏以流亡出國門¶
而軫懷兮申之鼂(朝/)吾以行(杭/)發郢都而去閭兮怊(超/)¶
荒忽其焉極楫亝(齊/)揚以容與兮哀見君而不再得望¶
長楸而太息兮涕滛滛其若霰過夏首而西浮兮顧龍¶
門而不見心嬋媛而傷懷兮𦕈不知其所蹠(隻/)順風波¶
而流從兮焉洋洋而為客凌陽侯之汜濫兮忽翺翔之¶
焉(烟/)薄心絓(畫/)結而不觧兮思蹇産而不釋(叶/芍)將運舟¶
<pb:KR4h0077_WYG_001-24a>¶
而下浮兮上(上/)洞庭而下江(叶/工)去終古之所居兮今逍遥¶
而來東羌靈䰟之欲歸兮何須㬰而忘反背夏浦而西¶
思兮哀故都之日逺登大墳以逺望兮聊以舒吾憂心哀¶
州土之平樂兮悲江介之遺風(叶/音)當陵陽之焉(烟/)至兮¶
淼(𦕈/)南度之焉(烟/)如曽不知夏(厦/通)之為丘兮孰兩東門¶
之可蕪心不怡之長久兮憂與憂其相接唯郢路之遥¶
逺兮江與夏之不可渉忽若去不信兮至今九年而不¶
復慘欝欝而不通兮蹇侘傺而含慼(叶七/六切)外承歡之汋¶
<pb:KR4h0077_WYG_001-24b>¶
(綽/)約兮諶荏(稔/)弱而難持忠湛湛(蓞/)而願進兮妬被(披/)¶
離而障之彼堯舜之抗行(去/)兮瞭杳杳其薄天衆讒人¶
之嫉妬兮被以不慈之偽名憎愠惀(詢/上)之修美兮好夫¶
人之忼慨衆踥蹀之日進兮美超逺而逾邁亂曰曼余¶
目以流觀兮冀壹反之何時鳥飛反故鄊兮狐死必首¶
丘(叶/欺)信非吾罪而棄逐兮何日夜而忘之¶
　　抽思¶
　　　賦而比也所謂少歌倡亂皆是樂歌音節之名¶
<pb:KR4h0077_WYG_001-25a>¶
　　　其倡曰一節意味尤長不惟兼比賦之義抑且¶
　　　有風人之㫖焉¶
心欝欝之幽思兮獨永歎乎増傷思蹇産之不釋兮曼¶
遭夜之方長(比/也)悲秋風之動容兮何囬極之浮浮數(上/聲)¶
惟蓀之多怒兮傷余心之懮懮(憂/通)願遥赴而横奔兮覽¶
民尤以自鎮(珍/)結㣲情以陳詞兮矯以遺夫美人昔君¶
與我成言兮曰黄昏以為期羌中道而囬畔兮反既有¶
此他志(叶/之)憍(□/通)吾以其美好兮覽余以其修姱(户/)與余¶
<pb:KR4h0077_WYG_001-25b>¶
言而不信兮盖為余而造怒願承閒(閑/)以自察兮心震¶
悼而不敢悲夷猶而冀進兮心怛傷之憺憺(談/上)茲厯情¶
以陳辭兮蓀佯聾而不聞固切人之不媚兮衆果以我¶
為患(乎門/切)初吾所陳之耿着兮豈不至今其庸亡何獨¶
樂斯之謇謇兮願蓀美之可完(叶/黄)望三五以為像兮指¶
彭咸以為儀夫何極而不至兮故逺聞而難虧善不由¶
外來兮名不可以虚作孰無施(去/)而有報兮孰不實而¶
有穫少(去/)歌曰與美人之抽思兮并日夜而無正(平/)憍¶
<pb:KR4h0077_WYG_001-26a>¶
吾以其美好兮敖朕辭而不聼(平/)倡(唱/)曰有鳥自南兮¶
來集漢北好姱佳麗兮牉獨處此異域既惸獨而不羣¶
兮又無良媒在其側道卓逺而日忘兮願自申而不得¶
望北山而流涕兮臨流水而太息望孟夏之短夜兮何¶
晦明之若嵗惟郢路之遼逺兮魂一夕而九逝曽不知¶
路之曲直兮南指月與列星願徑逝而不得兮魂識路¶
之營營(猶言/焭焭)何靈魂之信直兮人之心不與吾心同理¶
弱而媒不通兮尚不知余之從容亂曰長瀬湍流泝江¶
<pb:KR4h0077_WYG_001-26b>¶
潭兮狂頋南行聊以娱心兮軫石崴(隈/)嵬蹇吾願兮超¶
囬志度行隠進兮低徊夷猶宿北姑兮煩寃瞀容實沛¶
徂兮愁歎苦神靈遥思兮路逺處幽又無良媒(叶/眉)兮道¶
思作頌聊以自救兮憂心不遂斯言誰告(叶居/后切)兮¶
　　懷沙(言懷抱沙/石以自沈)¶
　　　賦而比也¶
滔滔孟夏兮草木莾莾傷懷永哀兮汨徂南土㫬(瞬/通)兮¶
杳杳孔靜幽黙欝結紆軫兮離愍而長鞠(叶各/額切)撫情效¶
<pb:KR4h0077_WYG_001-27a>¶
志兮寃屈而自抑刓方以為圜兮常度未替易初本迪兮¶
君子所鄙章畫志墨兮前圖未改(叶/已)内厚質正兮大人¶
所晠(盛/通)巧倕不斵兮孰察其揆正𤣥文處幽兮矇瞍謂¶
之不章離婁微睇兮瞽以為無明變白以為黒兮倒上¶
以為下鳯凰在笯兮鷄鶩翔舞同糅玉石兮一槩而相¶
量夫惟黨人之鄙固兮羌不知余之所臧任重載逺兮¶
䧟滯而不濟懷瑾握瑜兮窮不知所示邑犬羣吠兮吠¶
所怪也非俊疑傑兮固庸態也文采疏(踈/)内(訥/)兮衆不¶
<pb:KR4h0077_WYG_001-27b>¶
知余之異采(叶韲/上)材朴委積兮莫知余之所有(叶于/彼)重¶
仁襲義兮謹厚以為豐重華不可遌(悟/)兮孰知余之從¶
容古固有不並兮豈知其何故湯禹久逺兮邈而不可¶
慕懲違改忿兮抑心而自强(上/聲)離慜而不遷兮願志之¶
有像進路北次兮日昧昧其將暮舒憂娱哀兮限之以¶
大故亂曰浩浩沅湘分流汩(滑/)兮修路幽蔽道逺忽兮¶
懷質抱情獨無匹兮伯樂既沒驥焉(烟/)程兮民生禀命¶
各有所錯兮定心廣志余何畏懼兮曽(増/)傷爰哀永嘆¶
<pb:KR4h0077_WYG_001-28a>¶
喟兮世溷濁莫吾知人心不可謂兮知死不可讓願勿¶
愛(衣/去)兮明告君子吾將以為類兮¶
　¶
　¶
　¶
　¶
　¶
　¶
<pb:KR4h0077_WYG_001-28b>¶
　¶
　¶
　¶
　¶
　¶
　¶
　¶
　古賦辯體巻一¶
